Placaet dat de pachten der domemen en geestlicke goederen des over-Quartiers aen dese syde betaelt moeten worden. y Stadtholder Cantzler und Rhaden des Furstendombs Gelder und Graefschafft Zutphen ; Allen den genen die desen sal vurkommen, die selve sullen sien off hoeren lesen, saluyt, Also wy in gleufflicke erfarungh komen dat aen syden der wederparthien deser vereenighde Landen thot Rueremunde by apen Placate wel ernstlicken und op groten poenen verbaden is worden, Dat sich niemant sal verstolten eenige tienden geestelick off weerltlick van onsen verordenten Ontfanger Anthonissen te pachten, off eenige van des Heeren domeynen, oder pachten meer te betaelen , Dat oock niemant sich by gedachten onsen Ontfanger sal muegen verfuegen, dan alleen die genige die by der Heeren van der Horst specialicken daer toe erkaeren und genominiert sal werden, und wat ferner in den selven placate thot nadeel deser Landtschaps domeynen und geestlicke guederen gestelt syn mach. Om dan daer tegens also te versien als thot conservatie der domeynen und geestlicke guederen deser Landtschap eicht und gebuert.
Demna beselhen wy hier mede alle den genigen die eenige domeynen off eenige geestlicke guederen in den alingen Quartier van Rueremunde besittende syn, wat nhamen die hebben, und wes stants die oick syn meugen, so wael die in den Ampt van Montfort als andere Ampteren aldaer whonen. Dat die selve daer aen bedacht syn om alle oire pachten und inkomsten der domeynen und geestlicke guederen aen onsen Ontfanger Derck Anthonissen te betalen, und in geenen wegen daer van eenige betalinge aen onse wederpartye te doen, op poene van datelicke und strickte executie und andermalige betalunge, Off dat fy dien aengaende mit onsen vursz. Ontfanger binnen den tyt van tien dagen na die publicatie off affikie van desen, ofte op alsulcken tyt ende dach als hy Derck Anthonissen by openbare verkondigong sal aenstellen, sonder langer vertoch sullen kommen verdragen off van hem pachten. Beselhende hier mede Derck Anthonissen Ontfanger vursz. om allen den geenen die sich desen contrary laten vinden datelick ende met scherpe executie van kriegsvolck te executieren, daer toe wy hem in kracht deses autoriseren. In olrkondt des Furstendoms Gelre und Graefschaps Zutphen seereet segel hier onder op â€™t spatium gedruckt. Gegeven Arnhem den 2. Juny vyftien hondert seven-en-negentigh.
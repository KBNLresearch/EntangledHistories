Placaet tegens de verdingen met den vyant, in over ende Neder- Betuwen ende Helre -Weerdt.
Copia. y Stadthouder, ende Raden des Furstendoms Gelre ende Graefschaps Zutphen, Verbieden hiet mede allen ingesetenen van OverBetuwen binnen den stroom geseten, Item van Neder-Betuwen, ende Hielre-Weerdt eenighe dinghtalen verdraghen off contributien metten vyandt te maken, ofte in-te-gaen in 't generael ofte particulier, ende die het voor die publicatie van desen bereets gedaen hebben, sullen ’t selve datelyck hebben te kennen te geven den Amptman van veder Ampt, sonder daer op penningen aen den vyandt te tellen , in wat voegen off wat naem ’t selve oock soude konnen geschieden, By poene dat die overtreders van dien anderen ten exempel arbitralicken sullen worden ghestraft als perturbateurs van de ghemeyne ruste, ende vyanden van t Landt. Dies t oorkonde hebben wy des Furstendoms Gelre ende Graefschaps Zutphen seereet seghel hier onder op ’t spatium doen drucken. Ghegeven binnen Arnhem den iok Augusti sesthien hondert sesen-twintigh. Beneden op ’t spatium stondt ghedruckt een segel in roden wassche, Ende was onderteeckent, -Boeck.